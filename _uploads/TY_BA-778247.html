<html><head>
</head><body><font size="2">
</font><p align="center"><font size="2">Riikliku programmi </font></p>
<p align="center"><font size="2">"Põllumajanduskultuuride geneetilise ressursi kogumine ja säilitamine aastateks 2002-2006"</font></p><font size="2"><b>
</b></font><p align="center"><font size="2"><b>2003. a TÖÖDE ARUANNE</b></font></p>
<p>
<table border="1" cellpadding="7" cellspacing="2" width="636">
<tbody>
<tr>
<td width="31%"><b><font size="+0">
</font></b><p><b><font size="+0">TÖÖDE KESTUS: 12 kuud</font></b></p></td>
<td width="11%"><b><font size="+0">
</font></b><p><b><font size="+0">Algus</font></b><font size="+0">:</font></p></td>
<td width="23%"><font size="+0">
</font><p><font size="+0">01.01.03</font></p></td>
<td width="11%"><b><font size="+0">
</font></b><p><b><font size="+0">Lõpp</font></b><font size="+0">:</font></p></td>
<td width="23%"><font size="+0">
</font><p><font size="+0">30.12.03</font></p></td></tr></tbody></table>
<table border="1" cellpadding="7" cellspacing="2" width="636">
<tbody>
<tr>
<td><b><font size="+0">
</font></b><p><b><font size="+0">TÄITJA ASUTUS: Tartu Ülikooli botaanikaaed</font></b></p></td></tr></tbody></table>
<table border="1" cellpadding="7" cellspacing="2" width="636">
<tbody>
<tr>
<td><b><font size="+0">
</font></b><p><b><font size="+0">RAHASTAMISE ALUS </font></b><font size="1">(tellimiskirja nr ja alapunkt)</font><b><font size="+0">: <font face="Verdana, Sans-Serif" size="2">3.4-23 / 82 (LDHBA 03030)</font></font></b></p></td></tr></tbody></table>
<table border="1" cellpadding="7" cellspacing="2" width="636">
<tbody>
<tr>
<td width="31%"><b><font size="+0">
</font></b><p><b><font size="+0">Teostaja esindaja:</font></b></p></td>
<td width="34%"><b><font size="+0">
</font></b><p><b><font size="+0">Ain Vellak </font></b><font size="+0">(Ees- ja perekonnanimi)</font></p></td>
<td width="35%"><b><font size="+0">
</font></b><p><b><font size="+0">Direktori asetäitja, magister </font></b><font size="+0">(Amet, teaduskraad)</font></p></td></tr></tbody></table>
<table border="1" cellpadding="7" cellspacing="2" width="636">
<tbody>
<tr>
<td colspan="5"><b><font>
</font></b><p><b><font>TÖÖ TÄITJAD FINANTSEERIMISPERIOODI VÄLTEL </font></b><font size="1">(vaid antud Töö rahastamise raames tasustatud tööjõud)</font></p></td></tr>
<tr>
<td colspan="5"><b><font>
</font></b><p><b><font>A. Põhitäitjad:</font></b></p></td></tr>
<tr>
<td width="31%"><font size="1">
</font><p><font size="1">Nimi ja eesnimi</font></p></td>
<td width="15%"><font size="1">
</font><p><font size="1">Teaduskraad</font></p></td>
<td width="28%"><font size="1">
</font><p><font size="1">Ülesanded töö täitmisel</font></p></td>
<td width="11%"><font size="1">
</font><p><font size="1">Koormus</font></p></td>
<td width="14%"><font size="1">
</font><p><font size="1">Personalikulu *</font></p></td></tr>
<tr>
<td width="31%"><font>
</font><p><font>1. Tiiu Kull</font></p></td>
<td width="15%"><font>
</font><p><font>PhD</font></p></td>
<td width="28%"><font>
</font><p><font>Sordinimekirja koostamine</font></p></td>
<td width="11%"><font>
</font><p><font>0,1</font></p></td>
<td width="14%"><font>
</font><p><font>9879.-</font></p></td></tr>
<tr>
<td width="31%"><font>
</font><p><font>2. Aili Kivistik</font></p></td>
<td width="15%"><font>
</font><p><font>-</font></p></td>
<td width="28%"><font>
</font><p><font>Elulõngade ja rooside sortide inventeerimine</font></p></td>
<td width="11%"><font>
</font><p><font>0,2</font></p></td>
<td width="14%"><font>
</font><p><font>20 025.-</font></p></td></tr>
<tr>
<td colspan="3" width="75%"><font>
</font><p><font>Kokku</font></p></td>
<td width="11%"><font>
</font><p><font>0,3</font></p></td>
<td width="14%"><font>
</font><p><font>29 904.-</font></p></td></tr></tbody></table><font size="1"></font></p>
<p><font size="1">* sisaldab saadud töötasu, makstud tulumaksu, sotsiaal-, töötus- ja pensionikindlustust, kroonides</font></p>
<p>
<table border="1" cellpadding="7" cellspacing="2" width="636">
<tbody>
<tr>
<td colspan="5"><b><font>
</font></b><p><b><font>B. Tööga seotud abitööjõud:</font></b></p></td></tr>
<tr>
<td width="31%"><font>
</font><p><font>1. Aili Kivistik</font></p></td>
<td width="15%"><font>
</font><p><font>-</font></p></td>
<td width="28%"><font>
</font><p><font>Elulõngasortide hooldus</font></p></td>
<td width="11%"><font>
</font><p><font>0,2</font></p></td>
<td width="14%"><font>
</font><p><font>20 025.-</font></p></td></tr>
<tr>
<td colspan="3" width="75%"><font>
</font><p><font>Kokku</font></p></td>
<td width="11%">&nbsp;</td>
<td width="14%"><font>
</font><p><font>20 025.-</font></p></td></tr></tbody></table>
<table border="1" cellpadding="7" cellspacing="2" width="636">
<tbody>
<tr>
<td colspan="3"><b><font color="#ff0000" size="2">
</font></b><p><b><font color="#ff0000" size="2">TÖÖ KULUD RAHASTUSPERIOODIL KOKKU 480 000 kr, sellest:</font></b></p></td></tr>
<tr>
<td width="31%"><font size="1">
</font><p><font size="1">Personalikulu</font></p></td>
<td width="36%"><font size="1">
</font><p><font size="1">Majandamiskulu</font></p></td>
<td width="33%"><font size="1">
</font><p><font size="1">Asutuse üldkulu</font></p></td></tr>
<tr>
<td width="31%"><font size="2">
</font><p><font size="2">59 929.-</font></p></td>
<td width="36%"><font size="2">
</font><p><font size="2">265 495.-</font></p></td>
<td width="33%"><b><font size="2">
</font></b><p><b><font size="2">81 356</font></b></p></td></tr></tbody></table><font size="2"><font size="2"></font></font></p>
<p><font size="2"><font size="2"><strong>TEOSTATUD TÖÖD<br><br></strong>1.
Kollektsioonide inventeerimine: Inventeerimise aluseks sai koostatud
metoodika, millele tuginedes oli võimalik tagada informatsiooni
ühetaolisus ning võrreldavus. Kõige olulisemaks peeti kollektsioonide
puhul Eestis aretatud sortide leiduvust, ohtrust ja seisundit.
Inventeerimise käigus tutvuti Eesti Aianduse ja Mesinduse Seltsi
Saaremaa ning Elva osakondade informatsiooniga, vaadati üle 12
kollektsiooni. Selgus, et 8 eeldatavas aiast olid Eesti sordid aja
jooksul kadunud, 2 aias oli esindatud juhuslikult ning 2 tegeldi
süstemaatiliselt Eesti sortidega. Perekond Kivistike aed aretab
elulõngade sorte ning säilitab osaliselt roosisorte. Rein Joosti
roosiaias säilitatakse roosisorte. Tööde käigus selgusid veel mõned
aiad, kus leidub Eesti sorte: päevaliiliad Pihlaka talus ja Räpinas J.
Kivistiku aretatud viinamarjad. Viimatimainitud paigutatakse tänapäeval
juba ilutaimede hulka. Inventeerimise käigus saadi Kivistikelt nelgi
&#8222;Chabaud" nelgi 1976.a pärit seemneid kaks annust. <br><br><strong>2. Andmekogude koostamine ja haldamine: <br><br></strong>Andmekogu
koostamise juures ühildati ja kohandati teraviljade andmebaas
ilutaimede sortide registreerimiseks ning andmete ülekandmiseks.
Andmebaasi täitmiseks ja kasutamiseks koolitati üks inimene. Kirjeid
täiendati kirjanduse ja erinevate allikate alusel. Kokku kanti
andmebaasi 203 ühikut ning täiendati Eesti ilutaimede sortide nimekirja
38 kirjega. <br><br><strong>3. Kollektsioonide säilitamine ja süsteemne uuendamine: <br><br></strong>Olulisemaks
ettevõtmiseks kujunes ettevalmistus TÜ botaanikaaia päevaliiliate Eesti
sortide ületoomiseks Pirni tn katseaiast Laia tn ekspositsiooniaeda.
Samas jätkati elulõngade kollektsioonipinna ettevalmistustööde
lõpetamist ja taimmaterjali ettevalmistamist. Tänu Roogoja talule
suudeti Eestisse tagasi tuua Hollandist üks elulõngasort. Pikaajalisele
säilitamisele võeti 32 annust Eesti sortide ja looduskaitsealuste
taimede seemneid. <br><br><strong>4. Säilikute uurimine ja iseloomustamine, metoodikaalased uuringud: <br><br></strong>Uurimistööd
jäid kahte peamisse suunda: seemnete pika- ja lühiajaline säilitamine
ja elustaimede kollektsioonide hoidmine. Säilituskvaliteeti kontrolliti
seemnete idanevuskontrolliga. Metoodiliselt huvitas, missuguses mahus
on vajalik seemnete eeltöötlus. Skarifitseerimine võimaldab tõsta
looduskaitsealuste liikide seemnete idanevust ligikaudu 10% ja seemnete
terminiline töötlemine sortide osas samas suurusjärgus. Seemned, mida
ei ole säilitatud pikaajaliselt vastavalt protokollidele on kaotanud
oma idanevusvõime. Katse viidi läbi 1976. aastast pärit &#8222;Chabaud" nelgi
seemnetega. 100-st seemnest ei idanenud ühtegi. Paljundusmeetodite
uurimisel selgus, et pistikutega paljundamisel aitab efektiivsust tõsta
spetsiaalne pistikute juurutamise lava, millesse on võimalik luua
sortidele sobiv mikrokliima. Eluskollektsioonide säilitamisel tehti
uuringuid taimede talvitumise problemaatikas. Katsetati kollektsioonide
katmist turbaga. Eelmise aastaga võrreldes mulla hapestumist ei
toimunud, kui kevadel turvas ära koristada. Talvituskatsetel võrreldi
Eesti sorte teiste sortide ja liikidega, et leida olulisi tunnuseid.
Teist aastat järjest jätkati uute väetiste (Osmocote, Uniflor) toime
uurimist. Kuigi nende väetiste hinnatase on küllalt kõrge, siiski tasub
nende kasutamine ära. Nende efektiivsus seisneb eelkõige taimede poolt
kerges ja sobivas mahus omandamises.<br><br><strong>5. Lühi- ja pikaajaliseks säilitamiseks vajalike seadmete, vahendite ja materjalide uuendamine ja soetamine: <br><br></strong>Säilitamiseks
vajaliku varustuse osas pandi rõhk eelkõige seemnevaramu seadmete
moderniseerimisele. Uuendati pistikutelava, paigaldati uus küttekaabel
ja automaatika, ja täiendati niisutussüsteemi, eelkõige rõhutõstmiseks
tagamaks pihustite normaalne töö. Liikuvatest vahenditest
moderniseeriti hooldustehnikat.<br><br><strong>6. Osalemine Põhjamaade
Geenipanga ja Baltimaade ühises põllumajanduskultuuride geneetiliste
ressursside kogumise ja säilitamise alases programmis: <br><br></strong>TÜ
botaanikaaed organiseeris rahvusvahelise konverentsi &#8222;Botaanikaaedade
strateegiad muutuvates majanduslikes tingimustes". Konverentsil
käsitleti geneetiliste ressursside säilitamise võimalusi
botaanikaaedades. </font></font></p>
<p><font size="2"><font size="2">Üks töötaja osales Uppsalas konverentsil, mille üheks initsiaatoriks oli ka Põhjamaade geenipank.<br></font></font></p></body></html>