<html><head>
</head><body><p align="center"><font color="#000000" face="Verdana, Sans-Serif">Riikliku programmi </font></p>
<p class="" align="center"><font color="#000000" face="Verdana, Sans-Serif">&#8220;Põllumajanduskultuuride geneetilise ressursi kogumine ja säilitamine aastateks 2002-2006&#8221;</font></p>
<p class="" align="center"><b><font color="#000000" face="Verdana, Sans-Serif">2003. a TÖÖDE ARUANNE</font></b></p><b><font color="#000000" face="Verdana, Sans-Serif"><o:p>
</o:p></font></b><p class="" align="center">
<table border="1" cellpadding="7" cellspacing="2" width="636">
<tbody>
<tr>
<td width="31%"><b><font size="+0">
</font></b><p><b><font size="+0">TÖÖDE KESTUS:</font></b></p></td>
<td width="11%"><b><font size="+0">
</font></b><p><b><font size="+0">Algus</font></b><font size="+0">:</font></p></td>
<td width="23%"><font size="+0">
</font><p><font size="+0">Jaanuar 2003</font></p></td>
<td width="11%"><b><font size="+0">
</font></b><p><b><font size="+0">Lõpp</font></b><font size="+0">:</font></p></td>
<td width="23%"><font size="+0">
</font><p><font size="+0">Detsember 2003</font></p></td></tr></tbody></table></p>
<p class="" align="center">
<table border="1" cellpadding="7" cellspacing="2" width="636">
<tbody>
<tr>
<td><b><font size="+0">
</font></b><p><b><font size="+0">TÄITJA ASUTUS: EPMÜ Taimebiotehnoloogia Uurimiskeskus EVIKA</font></b></p></td></tr></tbody></table></p>
<p class="" align="center">
<table border="1" cellpadding="7" cellspacing="2" width="636">
<tbody>
<tr>
<td><b><font size="+0">
</font></b><p><b><font size="+0">RAHASTAMISE ALUS </font></b><font size="1">(tellimiskirja nr ja alapunkt)</font><b><font size="+0">: Töövõtuleping nr 3.4-23/20</font></b></p></td></tr></tbody></table></p>
<p class="" align="center">
<table border="1" cellpadding="7" cellspacing="2" width="636">
<tbody>
<tr>
<td width="31%"><b><font size="+0">
</font></b><p><b><font size="+0">Teostaja esindaja:</font></b></p></td>
<td width="34%"><b><font size="+0">
</font></b><p><b><font size="+0">Katrin Kotkas </font></b><font size="+0">(Ees- ja perekonnanimi)</font></p></td>
<td width="35%"><b><font size="+0">
</font></b><p><b><font size="+0">Direktor, DSc </font></b><font size="+0">(Amet, teaduskraad)</font></p></td></tr></tbody></table></p>
<p class="" align="center">
<table border="1" cellpadding="7" cellspacing="2" width="636">
<tbody>
<tr>
<td><b><font size="+0">
</font></b><p><b><font size="+0">TÖÖ TÄITJAD FINANTSEERIMISPERIOODI VÄLTEL </font></b><font size="1">(vaid antud Töö rahastamise raames tasustatud tööjõud)</font></p></td></tr>
<tr>
<td><b><font size="+0">
</font></b><p><b><font size="+0">A. Põhitäitjad:</font></b></p></td></tr></tbody></table></p>
<p class="" align="left">
<table border="1" cellpadding="7" cellspacing="2" width="636">
<tbody>
<tr>
<td colspan="5"><b><font size="+0">
</font></b><p><b><font size="+0">A. Põhitäitjad:</font></b></p></td></tr>
<tr>
<td width="31%"><font size="1">
</font><p><font size="1">Nimi ja eesnimi</font></p></td>
<td width="15%"><font size="1">
</font><p><font size="1">Teaduskraad</font></p></td>
<td width="28%"><font size="1">
</font><p><font size="1">Ülesanded töö täitmisel</font></p></td>
<td width="11%"><font size="1">
</font><p><font size="1">Koormus</font></p></td>
<td width="14%"><font size="1">
</font><p><font size="1">Personalikulu *</font></p></td></tr>
<tr>
<td width="31%"><font size="+0">
</font><p><font size="+0">1. Vaasa Andres</font></p></td>
<td width="15%"><font size="+0">
</font><p><font size="+0">MSc</font></p></td>
<td width="28%"><font size="+0">
</font><p><font size="+0">Aiakultuuride passiandmete kogumine, kollektsiooni uuendamine, metoodika-alased uuringud</font></p></td>
<td width="11%"><font size="+0">
</font><p><font size="+0">0,7</font></p></td>
<td width="14%"><font size="+0">
</font><p><font size="+0">58 000</font></p></td></tr>
<tr>
<td width="31%"><font size="+0">
</font><p><font size="+0">2. Särekanno Marje</font></p></td>
<td width="15%"><font size="+0">
</font><p><font size="+0">MSc</font></p></td>
<td width="28%"><font size="+0">
</font><p><font size="+0">Andmekogude koostamine, haldamine, metoodika-alased uuringud</font></p></td>
<td width="11%"><font size="+0">
</font><p><font size="+0">0,8</font></p></td>
<td width="14%"><font size="+0">
</font><p><font size="+0">63 000</font></p></td></tr>
<tr>
<td width="31%"><font size="+0">
</font><p><font size="+0">3. Kotkas Katrin</font></p></td>
<td width="15%"><font size="+0">
</font><p><font size="+0">DSc</font></p></td>
<td width="28%"><font size="+0">
</font><p><font size="+0">Tööde koordineerimine, metoodikaalased uuringud</font></p></td>
<td width="11%"><font size="+0">
</font><p><font size="+0">0,35</font></p></td>
<td width="14%"><font size="+0">
</font><p><font size="+0">44 000</font></p></td></tr>
<tr>
<td width="31%"><font size="+0">
</font><p><font size="+0">4. Vasar Virge</font></p></td>
<td width="15%"><font size="+0">
</font><p><font size="+0">DSc</font></p></td>
<td width="28%"><font size="+0">
</font><p><font size="+0">Metoodikaalased uuringud</font></p></td>
<td width="11%"><font size="+0">
</font><p><font size="+0">0,2</font></p></td>
<td width="14%"><font size="+0">
</font><p><font size="+0">8 500</font></p></td></tr>
<tr>
<td colspan="3" width="75%"><font size="+0">
</font><p><font size="+0">Kokku</font></p></td>
<td width="11%"><font size="+0">
</font><p><font size="+0">2,05</font></p></td>
<td width="14%"><font size="+0">
<p>174 300</p></font></td></tr></tbody></table><b><font color="#000000" face="Verdana, Sans-Serif"><font size="1"></font></font></b></p>
<p>* sisaldab saadud töötasu, makstud tulumaksu, sotsiaal-, töötus- ja pensionikindlustust, kroonides</p>
<p>
<table border="1" cellpadding="7" cellspacing="2" width="636">
<tbody>
<tr>
<td colspan="5"><b><font size="+0">
</font></b><p><b><font size="+0">B. Tööga seotud abitööjõud:</font></b></p></td></tr>
<tr>
<td width="31%"><font size="+0">
</font><p><font size="+0">1. Vernik Maarja</font></p></td>
<td width="15%"><font size="+0">
</font><p><font size="+0">-</font></p></td>
<td width="28%"><font size="+0">
</font><p><font size="+0">Kartulisortide passiandmete kogumine, kollektsiooni paljundamine ja säilitamine</font></p></td>
<td width="11%"><font size="+0">
</font><p><font size="+0">1,0</font></p></td>
<td width="14%"><font size="+0">
</font><p><font size="+0">69 400</font></p></td></tr>
<tr>
<td width="31%"><font size="+0">
</font><p><font size="+0">2. Zimmer Tatjana</font></p></td>
<td width="15%"><font size="+0">
</font><p><font size="+0">-</font></p></td>
<td width="28%"><font size="+0">
</font><p><font size="+0">Kartulisortide kollektsiooni paljundamine ja säilitamine</font></p></td>
<td width="11%"><font size="+0">
</font><p><font size="+0">1,0</font></p></td>
<td width="14%"><font size="+0">
</font><p><font size="+0">59 300</font></p></td></tr>
<tr>
<td width="31%"><font size="+0">
</font><p><font size="+0">3. Soloha Leena </font></p></td>
<td width="15%"><font size="+0">
</font><p><font size="+0">-</font></p></td>
<td width="28%"><font size="+0">
</font><p><font size="+0">Aiakultuuride kollektsiooni paljundamine ja säilitamine</font></p></td>
<td width="11%"><font size="+0">
</font><p><font size="+0">1,0</font></p></td>
<td width="14%"><font size="+0">
</font><p><font size="+0">48 000</font></p></td></tr>
<tr>
<td width="31%"><font size="+0">
</font><p><font size="+0">4. Kotter Elvi</font></p></td>
<td width="15%"><font size="+0">
</font><p><font size="+0">-</font></p></td>
<td width="28%"><font size="+0">
</font><p><font size="+0">Söötmete valmistamine</font></p></td>
<td width="11%"><font size="+0">
</font><p><font size="+0">0,5</font></p></td>
<td width="14%"><font size="+0">
</font><p><font size="+0">29 000</font></p></td></tr>
<tr>
<td width="31%"><font size="+0">
</font><p><font size="+0">5. Aro Asta</font></p></td>
<td width="15%"><font size="+0">
</font><p><font size="+0">-</font></p></td>
<td width="28%"><font size="+0">
</font><p><font size="+0">Söötmete valmistamine</font></p></td>
<td width="11%"><font size="+0">
</font><p><font size="+0">0,5</font></p></td>
<td width="14%"><font size="+0">
</font><p><font size="+0">29 500</font></p></td></tr>
<tr>
<td colspan="3" width="75%"><font size="+0">
</font><p><font size="+0">Kokku</font></p></td>
<td width="11%"><font size="+0">
</font><p><font size="+0">4,0</font></p></td>
<td width="14%"><font size="+0">
</font><p><font size="+0">235 700</font></p></td></tr></tbody></table>
<table border="1" cellpadding="7" cellspacing="2" width="636">
<tbody>
<tr>
<td colspan="3"><b><font size="+0">
</font></b><p><b><font size="+0">TÖÖ KULUD RAHASTUSPERIOODIL KOKKU 850 000 kr, sellest:</font></b></p></td></tr>
<tr>
<td width="31%"><font size="1">
</font><p><font size="1">Personalikulu</font></p></td>
<td width="36%"><font size="1">
</font><p><font size="1">Majandamiskulu</font></p></td>
<td width="33%"><font size="1">
</font><p><font size="1">Asutuse üldkulu</font></p></td></tr>
<tr>
<td width="31%"><font size="+0">
</font><p><font size="+0">410 000</font></p></td>
<td width="36%"><font size="+0">
</font><p><font size="+0">356 000 (sh tagastamatu käibemaks summas 105 000 kr)</font></p></td>
<td width="33%"><font size="+0">
</font><p><font size="+0">84 000</font></p></td></tr></tbody></table><font size="+0"><font></font></font></p>
<p align="left"><font size="+0"><font><b>TEOSTATUD TÖÖD </b></font></font></p>
<p><font size="+0"><font><b>1. Kollektsioonide inventeerimine</b> - Koguti passiandmed 315 kartuli ja aiakultuuri säiliku kohta. <br><b>2. Andmekogude koostamine ja haldamine</b>
- EVIKA säilikute kohta andmebaasi koostamise ja haldamise alane õppus
toimus 26. märtsil EVIKA-s Vahur Kuke ja Külli Annamaa juhendamisel.
Esimese novembri seisuga on andmebaasi lülitatud andmed 230 kartuli ja
21 aiakultuuri, kokku 251 säiliku kohta. Andmebaasiga saab tutvuda
EVIKA kodulehekülje lingil </font><u><font color="#0000ff">&lt;http://www.eau.ee/evika/geenipank.html&gt;</font></u><font color="#0000ff"></font><font size="+0"> </font></font></p>
<p><font size="+0"><b><font size="+0"><font face="Verdana, Sans-Serif" size="2">3. Kollektsioonide säilitamine ja süsteemne uuendamine<br>3.1. Säilitamine<br></font></font></b><font size="+0"><font face="Verdana, Sans-Serif" size="2">Kartulikollektsiooni 408 säiliku <i>in vitro</i>
taimede paljundamine ja ülekandmine uuele söötmele toimus 2 kuni 2,5
kuu järel. Sellest 3&#8230;4 nädalat regenereerusid ja kasvasid taimed
kasvatusruumis (valgusperiood 16 tundi, temperatuur 18&#8230;20 °C) ning 6&#8230;8
nädalat säilitusruumis (valgusperiood 16 tundi, temperatuur 4&#8230;5 °C).
Igast säilikust säilitati minimaalselt kaks klooni (aâ€™ 10 taime), kokku
40 taime, kahes kasvatusruumis.</font></font></font></p>
<p align="justify"><font size="+0"><font size="+0">Viljapuude ja
marjakultuuride sorte ning aretisi (kokku 43 säilikut) säilitati
mikrotaimedena söötmel, ülekanne värskele söötmele toimus kolmenädalase
intervalliga. Kasvuruumis valgusperioodi pikkus 16 tundi, temperatuur
18&#8230;23ºC. Seejärel viidi mikrotaimed aeglustatud kasvu tingimustesse
(valgusperiood 16h, temperatuur 4&#8230;5ºC). Sõltuvalt liigist säilitati
mikrotaimi aeglustatud kasvu tingimustes 16...20 nädalat. Taimmaterjali
elujõu säilimise tagamise eesmärgil kasvatati taimi pärast aeglustatud
kasvu tingimustes säilitamist kolme kuni kuue nädala jooksul taimede
intensiivse kasvu tingimustes. Igast liigist, sordist ja aretisest
säilitati igal ajal koekultuuris 30&#8230;40 mikrotaime.</font></font></p><font size="+0"><font size="+0"><b>
</b></font></font><p><font size="+0"><font size="+0"><b><font face="Verdana, Sans-Serif">3.2. Uuendamine:<br></font><font face="Verdana, Sans-Serif"><br></font></b></font><font face="Verdana, Sans-Serif">2003. aastal valiti kordustervendusse 10 Eesti päritoluga sorti<font color="#00ff00"> </font>(aretusmaterjal
ja vanad sordid). Lähtematerjali valimine, valgusidanditest taimede
ettekasvatamine ja taimede termoteraapia viidi läbi EVIKA sellekohase
metoodika järgi. Kordustervendusse minevad katseklaasitaimed istutati
pottidesse 17. märtsil<font color="#00ff00"> </font>Soojusravi vältas
7. aprillist 16. juunini kasvuhoones termoteraapia kambris
(valgusperiood 16 tundi, päevane temperatuur 36&#8230;38 °C ja öine 31&#8230;33
°C). Pärast soojusravi lõigati taimedelt valikuliselt võrsetipud, mis
steriliseeriti ja millede pungadest opereeriti meristeemid. Igast
soojusravi läbinud 10 sordist opereeriti aâ€™ 10 kuni 12 meristeemi,
kokku 114. Meristeemide opereerimisel hinnati meristeemi suurust (0,1 -
0,3 mm), diferentseerumise astet (D-diferentseerunud, KD-keskmiselt
diferentseerunud, ND-nõrgalt diferentseerunud) ja punga asukohta võrsel
(T-tipus, TL-tipu lähedal, LK-lehekaenlas). </font></font></p><font size="+0"><font>
</font></font><p align="justify"><font size="+0"><font>Taimede
regenereerumine meristeemidest toimus kliimakambris, (valgusperiood 16
tundi, temperatuur päeval 23...25 °C ja öösel 20&#8230;22 °C). Regenereerunud
taimede hulgast valiti edasiseks uurimiseks igast sordist neli paremini
regenereerunud ja kvaliteetsemat meristeemklooni, kokku 40. Valikul
arvestati meristeemide opereerimisel hinnatud näitajaid: punga asukoht
võrsetipul; meristeemi suurus ja diferentseerumise aste ning lisaks
neile veel regenereerunud taimede kvaliteeti iseloomustavaid näitajaid
(võrse pikkus, sõlmevahede arv, juurte arv ja pikkus. </font></font></p>
<p align="justify"><font size="+0"><font>Valitud 40 kloonist ja 61st
geenipanga säilikust istutati 19.augustil kasvuhoonesse aâ€™ 2 taime
viirusnakkuse kontrolliks, mis analüüsiti septembris Taimse Materjali
Kontrolli Keskuses 6 viiruse suhtes. Analüüsi tulemustel osutus terveks
35 2003.aastal tervenduse läbinud kartuli meristeemklooni. 101
geenipanga säiliku seast valiti 2004. aasta tervendusse põldkatses
visuaalse hindamise ja viirusanalüüsi tulemusel 9 säilikut.</font></font></p>
<p align="justify"></p>
<p align="justify"><font size="+0"><font>Aiakultuuridest viidi
koekultuuri 7 maguskirsipuu, 2 hapukirsipuu ning 2 ploomipuu sorti ja
aretist. Algmaterjal valiti EPMÜ Polli AI kollektsioonaiast parimate
sordiomadustega puudelt. Algmaterjaliks valitud kuni 60cm pikkused
üheaastased oksad ajatati kliimakambris (valgusperiood 16h, temperatuur
päeval 23&#8230;25ºC ja öösel 20..22ºC). Kaks nädalat pärast ajatamist
opereeriti meristeemid. Iga sordi ja aretise ajatatud okstelt
opereeriti 12&#8230;25 mersiteemlõiku, mis kultiveeriti katseklaasi
meristeemi initsiatsiooni soodustavale söötmele. Söötme koostises
varieeriti kasvuainete kontsentratsioone vastavalt liigi kasvunõuetele,
selgitamaks sobivamat antud genotüübile. Opereeritud meristeemlõigud
katseklaasides asetati kasvuruumi, kus päevapikkus oli 16 tundi ja
temperatuur 18&#8230;23ºC. Initsiatsiooni perioodil kanti arenema hakanud
eksplantaate värskele söötmele 7-päevase intervalliga, mille käigus
hinnati meriteemlõigu regenereeumiskiirust ja -kvaliteeti (kalluse
teke, lehealgete arenemise kiirus ja arv). Kui eksplantaatidest olid
moodustunud paljunemisvõimelised mikrotaimed, viidi need üle
paljunemist stimuleeriva koostisega söötmele. Paljunemisfaasis hinnati
mikrotaimedel uute võrsete moodustumisvõimet ja -kiirust. Uusi sorte ja
aretisis kasutatakse Polli AI kollektsioonide uuendamisel ja katsete
rajamisel.</font></font></p><font size="+0"><font><b>
</b></font></font><p><font size="+0"><font><b>4. Säilikute uurimine ja iseloomustamine, metoodikaalased uuringud</b></font></font></p>
<p><font size="+0"><font>Katses hinnati 128</font><font color="#00ff00"> </font><font size="+0"><font size="2">kartulisäiliku
valgusidandite, taimede ja mugulate botaanilisi tunnuseid, kokku 44
tunnust. Mugulate valgusidandite botaaniliste tunnuste hindamiseks
toimus mugulate etteidandamine valguse käes alates 8. aprillist ja
hindamine 5.-6. mail.</font> </font></font></p>
<p align="justify"><font size="+0"><font size="+0">Põldkatse
agrotehnilised tööd: vagude ajamine, katsepõllu planeerimine ja väetise
(Cropcare 8-12-23, 500 kg/ha) külvamine 01. juunil; mugulate mahapanek
02. juunil. Igast hinnatavast säilikust pandi maha aâ€™40 mugulat. Katse
koristamine 06. septembril. Kasvuaegsed vaatlused ja hindamised:
tärkamine 30. juunil ja areng 25. ja 30. juulil; taimede botaaniliste
tunnuste hindamine 28. juuli - 08. august ning mugulate botaaniliste
tunnuste hindamine 06. -07. september</font></font></p>
<p align="justify"><font size="+0"><font size="+0">Sortide päritolu:
kokku 128 säilikut, s.h Eesti - 31 sorti, 11 aretist, 22
aretusmaterjali ja 28 kohalikku vormi. Läti & Leedu - 26 sorti.
Lisaks neile veel 10 väga vana sorti.</font></font></p>
<p align="justify"><font size="+0"><font size="+0">Tulemused 128
säiliku 44 tunnuse kohta 9-pallilise skaala järgi on kättesaadavad
projektijuhi elektroonilises andmepangas exeli tabelitena ja
paberkandjal, kokku 32-l A4 lehel. Pärast mugulate agronoomiliste
tunnuste (detsember, aprill) ja valgusidandite (2004.a. kevad)
hindamist toimub erinevate aastate hindamistulemuste võrdlemine ja
tulemuste ühtlustamine. Seejärel tehakse andmed kättesaadavaks EVIKA
koduleheküljel. </font></font></p>
<p align="justify"></p>
<p align="justify"><font size="+0"><font size="+0">Uuriti maguskirsipuu
meristeemtaimede säilivust aeglustatud kasvu tingimustes sõltuvalt
söötme koostisest ja säilitusaja pikkusest. Katse korraldati kahe
maguskirsipuu sordiga &#8216;Kristiinaâ€™ ja &#8216;Leningradi Mustâ€™. Olulisemateks
uurimisalasteks teguriteks on valitud sahharoosi ja bensüüladeniini
(BA) kontsentratsioon ja kombinatsioonid säilitussöötmes. Planeeritav
maksimaalne säilitusperiood 12 kuud. Katset alustati 04. märtsil.</font></font></p>
<p align="justify"><font size="+0"><font size="+0">Taimede
füsioloogilist seisundit hinnatakse igal kolmandal säilituskuul.
Loendatakse adventiivvõrsed, mõõdetakse nende pikkus ja määratakse
nekrotiseerunud võrsete arv puhma kohta. Igast variandist võetakse
neljas korduses aâ€™40 taime, mis istutatakse kasvuhoonesse. Nelja nädala
möödumisel loetakse ellujäänud taimede arv, mille alusel määratakse
katsetegurite mõju aeglustatud kasvu tingimustes säilitatud taimede
regeneratsioonivõimele. </font></font></p>
<p align="justify"><font size="+0"><font size="+0">Esialgsete
katsetulemuste järgi võib öelda, et madal BA kogus säilitussöötmes
pidurdab adventiivvõrsete teket, kuid soodustab maguskirsipuu
mikrovõrsete regeneratsioonivõimet. </font></font></p>
<p align="justify"><font size="+0"><font size="+0"><b>5. Lühi- ja pikaajaliseks säilitamiseks vajalike seadmete, vahendite ja materjalide uuendamine ning soetamine</b></font></font></p>
<p><font size="+0"><font size="+0">Kollektsioonide kohta andmepanga
koostamise ja haldamise ning teiste kollektsioone hõlmavate tööde
teostamiseks ja tulemuste paremaks kajastamiseks soetati uus
arvutikomplekt koos tarkvara ja CD kirjutajaga, mis ühendati EVIKA
arvutivõrku (AS PCT Arvutid arved nr 231655, 231715, kogusumma 18546
kr).</font></font></p>
<p><font size="+0"><font size="+0">Koostati ja loodi EVIKA kodulehekülg:</font><b><font color="#00ff00"> </font></b><font color="#00ff00"></font><u><font color="#0000ff" face="Arial">&lt;http://www.eau.ee/evika/&gt;</font></u></font></p>
<p><font size="+0"><font size="+0"><b>6. Osalemine Põhjamaade
Geenipanga ja Baltimaade ühises põllumajanduskultuuride geneetilise
ressursi kogumise ja säilitamise alases programmis.<br></b></font><font face="Verdana, Sans-Serif">23-27.04.
osaleti Rootsis Alnarpis seminaril "European Workshop on National RGR
Programmes". Koostati stend tutvustamaks riikliku programmi
"Põllumajanduskultuuride geneetilise ressursi kogumine ja säilitamine
aastateks 2002-2006". Aktiivselt osaleti töögruppide töös ja
diskussioonides. Pärast senimari osaleti avaliku pöördumise "Alnarp
Statement calling for Sustainable Conservation and use of European
Genetic Resources" koostamisel.</font></font></p><font size="+0"><b><font size="+0">
</font></b></font><p><font size="+0"><b><font size="+0">7. Osalemine FAO ja IPGRI poolt koordineeritavates rahvusvahelistes projektides<br></font></b><font size="+0">IPGRI
kodulehel vastati ankeedi "IPGRI Europe Programme Stokeholder Survey"
küsimustikule ülevaate saamiseks IPGRI töö kohta Euroopas.</font></font></p><font size="+0"><font size="+0"><b><font size="+0">
</font></b></font></font><p><font size="+0"><font size="+0"><b><font size="+0">TEEMA RAAMES ILMUNUD PUBLIKATSIOONIDE NIMEKIRI<br></font></b><font size="+0">1.
Kotkas, K., Vasar, V., Vaasa, A. The application of biotechnological
methods on preservation of plant biological diversity in Estonia.
Bulletin of the Ukrainian Academy of Agrarian Sciences, 85, Yalta,
2002, pp. 27-30 (Ilmus jaanuar 2003). <br>2. Vaasa, A. 2003.
Micropropagation and slow growth storage of horticultural plants.
Abstracts of The 29th Nordic-Baltic Postgraduate Course in Plant
Breeding "In vitro culture and plant breeding", Kaunas, pp. 6-7.<br>3.
Kotkas, K. Evaluation of potato collection in Estonia. - Esitatud
avaldamiseks FAO Rahvusvahelise Taimede Geneetilise Ressursside
Instituudi (IPGRI) poolt koostatavas kogumikus.</font></font></font></p><font size="+0"><font size="+0"><font size="+0"><b><font size="+0">
</font></b></font></font></font><p><font size="+0"><font size="+0"><font size="+0"><b><font size="+0">TÖÖDEGA OTSESELT SEONDUVAD TEADUSTEEMAD, GRANDID, DOKTORI- JA MAGISTRITÖÖD, JÄRELDOKTORITE TEEMAD, LEPINGUD:</font></b></font></font></font></p>
<p><font size="+0"><font size="+0"><font size="+0"><b><font size="+0">Teadusteemad:<br></font></b><font size="+0">1. HM Sihtfinantseeritav teema nr 0442528s03 "Potentsiaalselt ohtlike<b> </b>taimehaiguste ning taimede genofondi pikaajalise säilitamise uurimine taimebiotehnoloogia meetodite abil" </font></font></font></font></p><font size="+0"><font size="+0"><font size="+0"><font size="+0"><b>
</b></font></font></font></font><p align="justify"><font size="+0"><font size="+0"><font size="+0"><font size="+0"><b>Grandid: <br></b>1. ETF grant nr 4729 "Kartulisortide geneetilise stabiilsuse uurimine nende pikaajalisel säilitamisel <i>in vitro"</i>. 2001-2004. Grandihoidja K. Kotkas; põhitäitjad M. Särekanno, M., Vernik.<br>2.
ETF grant nr 4731 "Maasika ja maguskirsipuu meristeemselt paljundatud
materjali porduktiivsus ja in vitro säilivus". 2001-2004. Grandihoidja
A. Libek (Polli AI); põhitäitjad V. Vasar (EVIKA), A. Kikas (Polli AI)</font></font></font></font></p><font size="+0"><font size="+0"><font size="+0"><font size="+0"><b>
</b></font></font></font></font><p align="justify"><font size="+0"><font size="+0"><font size="+0"><font size="+0"><b>Doktoritööd:<br></b>1. Katrin Kotkas - "Söötme koostise ja säilitustingimuste mõju kartulisortide meristeemtaimedena säilitamisel <i>in vitro</i> ja järelmõju põllul" (kaitstud 20.06.03).<br>2. Virge Vasar - "Auksiinide ja antioksüdantide mõju maguskirsipuu mikrovõrsete <i>in vitro</i> juurdumisele ning järelmõju aklimatiseerumisele ja <i>ex vitro</i> kasvule" (kaitstud 20.06.03).<br>3. Ann Ojarand - "Kartuli lehemädaniku tekitaja <i>Phytophthora infestans</i> Eesti populatsiooni rassiline struktuur ja EVIKA kartuli geenipanga säilikute lehemädanikuresistentsus"</font></font></font></font></p><font size="+0"><font size="+0"><font size="+0"><font size="+0"><b><font size="+0">
</font></b></font></font></font></font><p><font size="+0"><font size="+0"><font size="+0"><font size="+0"><b><font size="+0">RAHVUSVAHELINE KOOSTÖÖ (lepingud, konverentside korraldamine, töötamine välisriikides jne)</font></b></font></font></font></font></p>
<p align="justify"><font size="+0"><font size="+0"><font size="+0"><font size="+0"><b><font size="+0">Lepingud/koostööprojektid</font></b><font size="+0">:<br>1. ECP/GR Gen Res CT95-34/45 "Potato genetic resources", osaleb 16 Euroopa riiki. <br>2.
FAO/IPGRI Mission to Survey Plant Genetic Resources Programmes in the
Baltic States, osalevad Põhjamaade Geenibank, Eesti, Läti, Leedu. <br>3.
PPA03/Es/9/1a "Strengthening of the Estonian Plant Health System in
accordance with EU legistlation with specific attention to plant
propagation material", Hollandi ja Eesti ühisprojekt, 2003-2005. <br>4.
"Implementation of EU Regulations for Indexing Nuclear Stock Potato
Plants for Quarantine Pathogens in the Baltic Countries and Poland",
Taani, Eesti, Läti, Leedu ja Poola ühisprojekt, 2003-2004.</font></font></font></font></font></p><font size="+0"><font size="+0"><font size="+0"><font size="+0"><font size="+0"><b>
</b></font></font></font></font></font><p align="justify"><font size="+0"><font size="+0"><font size="+0"><font size="+0"><font size="+0"><b>Osalemine kursustel: <br></b></font><font size="+0"><font face="Verdana, Sans-Serif" size="2">Andres Vaasa - The 29</font><font face="Verdana, Sans-Serif"><font size="3"><sup>th Nordic/Baltic Postgraduate Course in Plant Breeding "In Vitro Culture and Plant Breeding" 3-9 märts, 2003, Leedu.</sup></font></font></font></font></font></font></font></p>
<p align="justify"><font size="+0"><font size="+0"><font size="+0"><font size="+0"><font size="+0"><font face="Verdana, Sans-Serif"><font size="3"><sup>&nbsp;</sup></font></font></font></font></font></font></font></p></body></html>